\chapter{Bevezető}

\section{Célkitűzések}

Az egyre növekvő energiaigények és a fenntarthatóság fontossága miatt úgy
döntöttünk, hogy napelemrendszert telepítünk otthonunkra. Mivel a végfelhasználó
számára csak a nyers termelési adatok érhetőek el, ezért úgy döntöttem, hogy
a rendszer mélyebb megértése érdekében készítek hozzá egy olyan szoftvert,
mely nem csak megjeleníteni tudja a rendszer által szolgáltatott adatokat,
hanem azokat össze is tudja hasonlítani adatvizualizáció segítségével.

\section{Áttekintő}

A dokumentáció során először arra fogok kitérni, hogy a napelem adatait
hogyan tettem elérhetővé a LabVIEW vizualizációs és adatfeldolgozási eszköz
részére. Kitérek arra, hogy milyen technológiát választottam, illetve hogy
ennek segítségével milyen lépések során tudtam a megfelelő adatáramlást
elérni. Ezek után magáról a LabVIEW programról, annak felépítéséről fogom
tájékoztatni az olvasót. Kitérek az állapotgép szerkezetére, az adatok
fogadására, valamint feldolgozására is.
